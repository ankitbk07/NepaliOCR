पहिलो परिच्छेद
शोधपरिचय

१.१. वबिषयपरिचय

आधुनिक नेपाली साहित्य जगतमा मनु ब्राजाकी (वि.सं. १९९९-२०७४) नवचेतनावादी
कथाकारका रूपमा परिचित छन्‌ । “भन्याङ” (२०१९) कथाबाट आफ्नो कथायात्रा सुरु गरेका उनका
हालसम्म अवमूल्यन (२०३८), आकाशको फल (२०४२), तिम्री स्वास्ती र म (२०४६), भविष्य यात्रा
(२०५२), पारदर्शी मान्छे (२०६०), मनु ब्राजाकीका कथाहरू (२०६९), अन्नपूर्णाको भोज (२०७०), मनु
ब्राजाकीका छोटा कथाहरू (२०७२) र जनजीवनको जीवनगाथा (२०७२) कथा सङ्ग्रहहरू प्रकाशित छन्‌

मनु व्राजाकी भाषिक अभिव्यक्तिमा नवीन शक्ति दिनसक्ने कथाकारिताको नैसर्गिक विशेषताले
गर्दा उनी नवचेतनावादी धाराका अग्रणीमध्येका एक हुन्‌ । उनी व्यङग्यका निमित्त कशाग्र प्रतिभा
भएका सचेत कथाकार हुन्‌ । व्यङ्ग्यका भाषाको प्रयोग गर्नु पर्दा उनी कि त बिम्बको प्रयोग गर्छन्‌, कि
त आलाङ्कारिक उपमाको प्रयोग गर्दछन्‌ ।

मनु व्राजाकीका कथामा विभिन्न आधारमा शोध कार्य भए पनि आञ्चलिकताको अध्ययन भएको
पाइँदैन । कथाको परिवेशको सामान्य चर्चा भए पनि त्यससम्बन्धी गहन अध्ययन हुन सकेको छैन ।
त्यसैले प्रस्तुत शोधकार्यमा मनु व्राजाकीका कथामा आञ्चलिकता भन्ने मुख्य विषय बनाइएको छ।

मनु व्राजाकी आञ्चलिक कथाकार हुन्‌ । जीवनको प्रारम्भकाल तराई मधेश क्षेत्रमा बिताएका
ब्राजाकीले कथा लेखनमा पनि त्यहीँको सामाजिक विकृति र विसङ्गतिलाई उजागर गरेका छन्‌ ।
आञ्चलकिता उनको कथाकारिताका अर्को विशेषता हो । अपराध र कृकर्म गरी समाजका निमुखा,
गरिब र असहाय नारी वर्गप्रति अमानवीय व्यवहार गर्ने अभिजात वर्गप्रति उनको एकदमै नकारात्मक
दृष्टिकोण छ । अवसरवादी उच्च वर्गका मानसिहरू र भ्रष्टाचारी अनैतिक नेता वर्गप्रति पनि उनको
दृष्टिकोण साह्रै नकारात्मक छ । नारीहरूमाथि हुने यौन शोषणका साथै चेलीबेटी बेचबिखन तथा
वेश्यावृत्तिका लागि तिनीहरूलाई पारिने बाध्यताजस्ता संवेदनशील विषयलाई उनले मार्मिक ढङ्गले
प्रस्तुत गरेका छन्‌ ।

१
१.२ समस्या कथन

मनु ब्राजाकीका कथामा आञ्चलिकताको अध्ययन गर्नु प्रमुख समस्या रहेको प्रस्तुत शोध
कार्यका मुख्य-मुख्य समस्याहरू निम्नलिखित रहेका छन्‌ :

(क) मनु ब्राजाकीका कथामा आञ्चलिकताको प्रयोगको परम्परा केकस्तो छ ?

(ख) मनु व्राजाकीका कथामा आञ्चलिकताको प्रयोग केकस्तो छ ?
१.३ शोधको उद्देश्य

प्रस्तुत शोधको उद्देश्य मनु ब्राजाकीका कथाहरूमा आञ्चलकिताको अध्ययनमा केन्द्रित रही
समस्या कथनमा उठाइएका समस्याहरूको खोजी गर्नु रहेको छ । बुँदागत रूपमा प्रस्तुत शोधको
उद्देश्यहरू निम्नलिखित रहेका छन्‌ :

(क) मनु ब्राजाकीका कथामा आञ्चलिकता प्रयोगको परम्पराको अध्ययन गर्नु ।

(ख) मनु ब्राजाकीका कथामा आञ्चलिकताको प्रयोगको अध्ययन गर्नु ।
१.४ पूर्वकार्यको समीक्षा

मनु व्राजाकीका कथाहरूका बारेमा विभिन्न विद्वान्‌हरूले विभिन्न ढङ्गमा अध्ययन गरिएको
पाइन्छ । उनका कथाका बारेमा हालसम्म जेजस्ता अध्ययन भएका छन्‌ यहाँ तिनको सङ्क्षेपमा
कालक्रमिक रूपमा समीक्षा गरिएको छ ।

कृष्णप्रसाद पोखरेलले आफ्नो स्नातकोत्तर शोधपत्र मनु व्राजाकीको जीवनी, व्यक्तित्व, कृतित्व
(२०४९) मा ब्राजाकीलाई समाजको चिरफार गर्ने, अन्यायको खोतलखातल गर्ने र प्राचीन तथा
आधुनिक सामाजिक चेतको बारेमा कथा लेख्ने कथाकार हुन्‌ भनी उल्लेख गरेका छन्‌ । यसमा
ब्राजाकीका कथाको परिवेशको चर्चा गर्ने क्रममा आञ्चलिकतासम्बन्धी सामान्य चर्चा गरेको पाइन्छ ।

राजेन्द्र सुवेदीले समकालीन साहित्य (२०५३) पत्रिकामा “भविष्य यात्रा कथासङ्ग्रहभित्रका
कथाकार व्राजाकी” शीर्षकको लेखमा भविष्य यात्रा कथासङ्ग्रहमा सङ्कलित कथाहरूले नेपाली
समाजको भौतिक र बौद्धिक तहभित्रका उतारचढावलाई धेरै हदसम्म समेट्ने प्रयास गरेको उल्लेख
गरेका छन्‌ । यसमा आञ्चलिकताको खासै उल्लेख गरिएको पाइँदैन ।

२
क्रषिराज बरालले “आञ्चलिकता, स्थानीय रङ र नेपाली उपन्यास” शीर्षकको मिर्मिरे (२०५४)
मा प्रकाशित लेखमा आञ्चलिकताको मान्यता प्रस्ट्याउने प्रयास गरेका छन्‌ । उस लेखमा पूर्ववर्ती
नेपाली समालोजकरूमा देखिएका कतिपय भ्रमको निराकरण गरिएको छ ।

यज्ञेश्वर निरौलाले वाङ्मय समालोचना (२०५५) मा तिम्री स्वास्ती र म कथामा आफ्नो
संस्कृतिलाई अतिक्रमण गर्दै पाश्चात्य संस्कृति र सभ्यताले समाजलाई विकृत तुल्याएको मानव
अस्तित्व बेचिदैँ गएको, नैतिक चरित्रको पतन हुदै गएको, आदर्शपन हराइसकेकोजस्ता विकृत
गतिविधिहरूलाई प्रस्ट पार्दै समीक्षा गरिएको छ ।

धनप्रसाद सुवेदी “श्रमिक” ले नेपाली आञ्चलिक उपन्यासको ऐतिहासिक सर्वेक्षण (२०५६)
शीर्षकको स्नातकोत्तर शोधपत्रमा आञ्चलिक उपन्यासको परिभाषा र स्वरूप प्रस्ट्याउँदै नेपाली
आञ्चलिक उपन्यासहरूको सरसर्ती टिपोट गरेका छन्‌ । यस अध्ययनबाट आञ्चलिकताको सैद्धान्तिक
परिचय पाउन सकिन्छ ।

विमल अधिकारीले आफ्नो सामाजिकताका दृष्टिले भविष्य यात्रा कथा सङ्गहभित्रका कथाहरूको
विवेचना (२०६०) नामक स्नातकोत्तर शोधपत्रमा व्राजाकीलाई समसामयिक नेपाली समाजका विकृति
विसङ्गति, निम्न वर्गमाथि सामन्ती वर्गको थिचोमिचो, आर्थिक शोषण र यसबाट सिर्जना भएको
विवशता वा शोषितहरूको निरीहता, विकृत्तिजन्य यौनचरित्र, नारीको क्रयविक्रय र राजनैतिक
अवस्थालाई विषयवस्तु बनाएर कथा लेख्ने कथाकारका रूपमा चिनाएका छन्‌ । यसमा सामाजिक
परिवेशको सामान्य चर्चा गरिएको छ।

धनप्रसाद सुवेदी “श्रमिक” ले आञ्चलिक उपन्यास र नेपालीमा यसको परम्परा, प्रतिभा (
२०५६) मा प्रकाशित लेखमा साहित्यका सन्दर्भमा आञ्चलिकताले कुनै क्षेत्र वा ठाउँविशेषको विशिष्ट
साहित्यिक अभिव्यक्तिलाई बुझाउँदछ । हरेक अञ्चलका छुट्टै विशेषता हुन्छन्‌ । भौगोलिक, सामाजिक,
साँस्कृतिक, राजनैतिक, भाषिक आदि विशिष्टितामा देखाउँदै तत्‌ अञ्चलको सिङ्के स्वरूप प्रकट गर्ने
साहित्यलाई आञ्चलिक साहित्य भन्ने गरेको पाइन्छ ।

इश्वर बरालले भ्यालबाट (२०४८) मा मनु व्राजाकीलाई अभावग्रस्त सामाजिक परिवेशको
चित्रण गर्ने कथाकार भनेर चिनाएका छन्‌ ।

सरस्वती गौतमले आफनो भविष्ययात्रा कथासङ्ग्रहको कृतिपरक अध्ययन (२०६४) नामक

र्‌
शोधपत्रमा व्राजाकीका कथाहरूलाई नवीन कथा र शिल्पको प्रस्तुति, सामाजिक तथा मानवीय
समस्याको प्रस्तुति, विविध परिवेशको प्रस्तुति, बाल मनोविज्ञानको अभिव्यक्ति, युगीन राजनैतिक प्रभाव,
सामाजिक विकृति र विसङ्गतिको चित्रण, प्रस्तुतीमा प्रतीकात्मकता र व्यङग्यात्मकता ब्राजाकीका
कथागत विशेषताले सजिएका छन्‌ भनी विवेचना गरेकी छन्‌ ।

उपर्युक्त पूर्वकार्यको अध्ययनबाट मनु व्राजाकीको आञ्चलिकताको खासै अध्ययन हुन सकेको
देखिँदैन । कतिपय अध्ययन कथाको विवेचनाको क्रममा परिवेशको सामान्य चर्चामा सीमित छन्‌ ।
कतिपय अध्ययनमा देश, काल र सामाजिक वातावरणको विवेचना पनि गरिएको पाइन्छ । यी
पूर्वकार्यको अध्ययनले मनु ब्राजाकीको कथामा आञ्चलिकताको अध्ययनमा सघाउ भने पुग्याएका छन्‌ ।
१.५ शोधको औचित्य र महप्रव

मनु व्राजाकीद्वारा लिखित कथाहरूको बारेमा विभिन्न विद्वान्‌हरूले विभिन्न पत्रिका, शोधपत्र र
पुस्तकहरूमा समीक्षात्मक टिप्पणी गरेको पाइए तापनि ती कृतिको आञ्चलिकतालाई विषय बनाएर
अध्ययन भएको पाइँदैन । त्यसैले उनका कृतिको आञ्चलिकताको विस्तृत एवं गहन अध्ययन गर्नु नै
यस शोधकार्यको औचित्य हो । यसैगरी शिक्षक, विद्यार्थी, शोधार्थी एवं जिज्ञासु सर्वसाधारण पाठकलाई
समेत यो शोधकार्य उपयोगी हुनेछ । यो पनि यो शोध कार्यको औचित्य र महपःव हो ।
१.६ शोधकार्यको सीमाङ्कन

मनु व्राजाकी नेपाली साहित्य विधामा विशेषत: कथा विधामा चर्चित रहेका छन्‌ । प्रस्तुत
शोधकार्यमा उनका कथाको मात्र अध्ययन गरिएको छ र कथाको अध्ययन पनि आञ्चलिकतामा केन्द्रित
रहेको छ । यही नै यस शोधकार्यको सीमा हो ।
१.७ शोधविधि

शोधविधिअन्तर्गत सामग्री सङ्कलन विधि र अध्ययन तथा विश्लेषण सैद्धान्तिक आधार पर्दछन्‌ ।
१.७.१ सामग्री संकलन विधि

प्रस्तुत कार्यका लागि पुस्तकालयीय अध्ययन विधिलाई नै सामग्री सङ्कलनको मूल आधार
बनाइएको छ । त्यसैगरी विभिन्न विद्वान्‌हरूलाई भेटी आवश्यक सल्लाह सुझाव लिने काम पनि
गरिएको छ ।
॥:1
१.७.२ विश्लेषणको सैद्धान्तिक आधार

प्रस्तुत शोधपत्रमा कथाको अध्ययनका लागि सङ्कलित सामग्रीहरूको विश्लेषण वर्णनात्मक एवं
विश्लेषणात्मक विधिद्वारा गरिएको छ ।
१.० शोधपत्रको रूपरेखा

प्रस्तुत शोधपत्रको संरचनालाई व्यवस्थित एवं सुसङ्गठितरूपमा प्रस्तुत गर्नका लागि जम्मा
पाँचओटा परिच्छेदमा विभाजन गरेर तयार पारिएको छ।

पहिलो परिच्छेद : शोधपरिचय

दोस्रो परिच्छेद : कथामा आञ्चलिकताको परम्परा

तेस्रो परिच्छेद : मनु ब्राजाकीका कथामा प्रयुक्त आञ्चलिकताको प्रयोग

चौथो परिच्छेद : सारांश तथा निष्कर्ष

सन्दर्भसामग्रीसूची

न्‌
दोस्रो परिच्छेद
कथामा आञ्चलिकताको प्रयोगको परम्परा

२.१ विषयप्रवेश

मनु ब्राजाकीको कथायात्रा वि. सं. २०१६ देखि २०७४ सालसम्म फैलिएको छ । प्रारम्भिक
लेखनदेखि नै उनका कथामा आञ्चकिताको प्रयोग पाउन सकिन्छ । यति लामो कथायात्रामा उनका
कथामा आञ्चलिकताको प्रयोगमा केही समता र केही विषमताहरू पाउन सकिन्छ । उनका कथाको
आञ्चलिकताको प्रयोगको अध्ययन गर्नुपूर्व आञ्चलिकताको सैद्धान्तिक ज्ञान र उनको आञ्चलिक
प्रयोगको परम्परा निर्क्यौल गर्नु वाञ्छनीय हुन्छ । त्यसैले यस परिच्छेदमा आञ्चलिकताको सैद्धान्तिक
परिचय प्रस्तुत गर्दै मनु ब्राजाकीका कथामा आञ्चलिकता प्रयोगको परम्पराको अध्ययन गरिएको छ ।
२.२ आञ्चलिकताको सैद्धान्तिक परिचय

साहित्यमा आञ्चलिकताको प्रयोगको प्रवृत्ति पाश्चात्य साहित्यबाट प्रारम्भ भएको हो । अहिले
नेपाली साहित्यमा पनि यसको प्रयोग पाइन्छ ।

कुनै खास स्थान विशेष क्षेत्र वा अञ्चलविशेषसित सम्बन्धित कुरा जस्तो लाग्ने आञ्चलिक
शब्दले साहित्यमा एउटा खास मान्यतालाई बुझाउँछ (बराल, २०४५ : ४०४) । “अञ्चल” शब्दमा
“डक” प्रत्यय लागी “आञ्चलिक” शब्द बन्दछ र आञ्चलिक” मा “ता" प्रत्यय जोडिँदा
“आञ्चलिकता” शब्द बन्दछ । “अञ्चल” शब्दले कुनै प्रान्त, क्षेत्र, प्रदेश, भेग वा ठाउँ भन्ने अर्थ
जनाउँछ अनि “आञ्चलिकता” शब्दले चाहिँ आञ्चलिक हुनुको भाव वा अवस्था भन्ने बुझाउँछ (
अवस्थी, २०५६ : ३०) ।

नेपाली साहित्यमा प्रयोग गरिने “आञ्चलिकता” शब्दको पर्यायवाची अङ्ग्रेजी शब्द
“रिज्नलिज्म” ९च्भनष्यलबष्कि0 हो । “रिज्नलिज्म” शब्द अङ्ग्रेजीको च्भनष्यल बाट च्भनष्यलर्बा हुँदै बनेको

६
हो जसको नेपाली अर्थ क्रमश: “अञ्चल” र “आञ्चलिक” हुन्छ । यसरी हेर्दा आञ्चलिकता शब्दको
शाब्दिक अर्थ अञ्चलसित सम्बन्धित भन्ने बुझिन्छ । त्यसो भए तापनि साहित्यका सन्दर्भमा शाब्दिक
अर्थले मात्र पुग्दैन । साहित्यका सन्दर्भमा आञ्चलिकता शब्दले अन्य विशेषताहरू पनि बुझाउँदछ ।

७
“आञ्चलिकता” कुनै ठाउँविशेषको सांस्कृतिक, भौगोलिक र आर्थिक विशिष्टताको सिर्जनात्मक
र वैज्ञानिक दृष्टिकोणको प्रस्तुति हो भन्ने कुरा द अक्स्फोर्ड कम्पेनियम दु अमेरिकन लिटरेचरमा उल्लेख
छ।

ग्रषिराज बरालका विचारमा आञ्चलिकता सहरी जीवनभन्दा परको खास गरेर ग्रामीण जीवन,
संस्कृति, रहनसहन तथा त्यहाँको समग्र जीवनवृत्तको अभिव्यक्तिसित गाँसिएको छ । निश्चित अञ्चल,
निश्चित स्थान विशेष, परिवेश र वातावरणसित आञ्चलिकता गाँसिएको हुन्छ (बराल, २०५४ : ३९-४०)।

कृष्णचन्द्रसिंह प्रधानका धारणामा आञ्चलिकता भनेको कुनै निश्चित अञ्चल वा क्षेत्रको मुभी
क्यामेराको हेराइ हो, त्यस ठाउँको खण्ड-दृश्यहरू, खण्डवस्तुहरू, खण्डछविहरू त्यसको घेराभित्रको
फोकसमा अङ्कित्‌ हुन्छन्‌ र तिनीहरूको अन्वयमा एक पूर्णचित्र दृष्टिगोचर हुन्छ ।” (प्रधान, २०४३ :
३०१) ।

समग्रमा भन्नुपर्दा आञ्चलिकता भनेको क्षेत्र वा अञ्चलविशेषको सिङगो अभिव्यक्ति हो ।
निश्चित र विशिष्ट अञ्चलको भौगोलिक, सामाजिक, सांस्कृतिक र आर्थिक विशिष्टताहरू, त्यस
अञ्चलको जीवनचर्या, रहनसहन, लोकसंस्कृति तथा लोकसाहित्यसमेतको प्रयोगले आञ्चलिकता बन्दछ
। आञ्चलिकताका मूल्य कथ्य वा नायक स्वयं अञ्चल हुन्छन्‌ । अञ्चलको स्थानीय बोलीको प्रयोग
भएको हुनुपर्दछ ।
२.३ पृष्ठभूमि र प्रारम्भ

कला-साहित्य शून्यमा सिर्जित हुँदैन । प्रत्येक मान्छेमा सामाजिक पर्यावरणको प्रभाव रहने हुँदा
र प्रत्येक साहित्यकार कुनै न कुनै देश कालमा रहने हुनाले खासको प्रभाव साहित्यमा पर्दछ । मान्छे
स्वभावले आफ्नो जन्मभूमिप्रति नतमस्तक हुन्छ । उसलाई आफ्‌ जन्मेहर्केको ठाउँप्रति असीमश्चद्धा
जाग्दछ । माटोप्रतिको माया, भावुकताजस्ता क्राहरूले आञ्चलिक जीवनतर्फ साहित्यकारहरूलाई प्रवृत्त
गराएको देखिन्छ ।

आञ्चलिकताको परम्परा अमेरिकाबाट सुरु भएको मानिन्छ । यस आन्दोलनको पृष्ठभूमि र
परम्परा सबै देशमा समान ढङ्गले लागू भएको पाइँदैन । अमेरिकामा आफ्नो जन्मस्थल, क्षेत्र र
भूमिलाई चिनाउँने एउटा लहर चलेको बेला आञ्चलिक लेखनले साहित्यकारहरूमा प्रभाव पारेको
देखिन्छ भने भारतमा त्यहाँको विशिष्ट भौगोलिक स्थिति, विशिष्ट साँस्कृतिक पक्ष र जातिगत

८
विविधताको पनि ठूलो भूमिका रहेको छ । नेपालमा जन्मथलोप्रतिको प्रेम, मानवतावादी सोच र
विश्वसाहित्यका नवीन सिद्धान्तलाई गाउँमै प्रयोग गरी वैशिष्ठ्य प्रस्तुत गर्ने क्रममा आञ्चलिक लेखन
सुरुवात भएको देखिन्छ । यसरी हेर्दा आफ्नो जन्मथलोप्रतिको माया, पिछडिएको क्षेत्र र जातिलाई
चिनाउँने रहर, मानवतावादी दृष्टिकोण, जीवनप्रतिको असन्तोष आदि आञ्चलिकताका प्रेरणा स्रोत
बनेको देखिन्छ । यी बाहेक आञ्चलिकताको उदय हुनुका पछाडि स्वच्छन्दतावादी आन्दोलनको
विश्वव्यापी प्रभाव रहेको छ भन्ने तर्क पनि देखिन्छ । तर आञ्चलिकता स्वच्छन्दतावादी आन्दोलनको
विश्वव्यापी प्रभाव हो भन्ने क्रामा कतिपय समालोचकहरू अस्वीकार गर्छन्‌ । क्राषिराज बरालको
विचारमा स्वच्छन्दतावादी आन्दोलनको विश्वव्यापी प्रभावले आञ्चलिकताको उदय भएको भन्ने कुरा
इङलैण्डका सन्दर्भमा त स्वीकार्न सकिने तर अमेरिकी सन्दर्भमा भने यो स्वीकार्य छैन ।

स्वच्छन्दतावादी आन्दोलनले लेखकहरूलाई पिछडिएको ग्रामीण समाज, उपेक्षित जातजाति तथा
प्राचिन धर्म संस्कृतिप्रति आकृष्ट गराएको र यसबाट आञ्चलिकताको उदयमा प्रेरणा प्रदान गरेको
कुरालाई स्वीकार गर्न भने सकिदैन तर आञ्चलिकता स्वयंमा स्वच्छन्दतावादी प्रवृत्ति नभएर यथार्थवादी
प्रवृत्तिकै विशेषरूप हो भन्ने कुरामा धेरैको एकमत देखिन्छ ।
२.४ आञ्चलिकता र स्थानीय रङ

आञ्चलिकता र स्थानीय रङलाई एउटै ठान्ने भ्रम कतिपय समालोचकहरूमा पाइन्छ र नेपाली
साहित्यका कतिपय समालोचकहरू पनि यी दुईवीचको भिन्नता छुट्याउँन र ठम्याउँन नसक्दा
अन्योलमा परेका देखिन्छन्‌ । स्थानीय रङरोगन मात्रै आञ्चलिकता होइन, स्वयंमा एउटा विधा हो र
यसको लक्ष्य स्थानीय रङको प्रयोगमा नितान्त भिन्न रहन्छ । आञ्चलिक कथाको परिणाम र विशेषता
केलाउने क्रममा स्थानीय रङ र आञ्चलिकता सम्बन्धि भिन्नतालाई राम्ररी प्रष्ट्याउने काम
विद्वानहरूबाट भएको पाइन्छ । स्थानीय रङको प्रयोग र ग्रामीण क्षेत्रको चित्रण जासुसी कथादेखि
प्रगतिवादी कथासम्म भएको हुन्छ भन्दै स्थानीय रङ र आञ्चलिकतामा स्पष्ट भिन्नता रहने धारणा
क्रषिराज बरालको देखिन्छ । उनका विचारमा स्थानीय रङ त सबैथरी कथामा हुन सक्छ । स्थानीय
रङले मात्रै आञ्चलिकता हुँदैन केही अंश आञ्चलिकता त प्राय: सबै कथामा हुन्छ ।

स्थानीय रङ स्वयंमा आञ्चलिकता भने होइन । आञ्चलिकताको अनिवार्य उपकरण मात्र हो ।
अन्य प्रकारका रचनामा स्थानीय रङको प्रयोग सजावटको साधन वा गहनाका रूपमा अर्थात्‌ पृष्ठभूमि
सजाउँन आउँछ । आञ्चलिकतामा भने आञ्चलिक विशिष्टता झल्काउँन अपरिहार्य तत्वका रूपमा

९
आउँछ । यसर्थ स्थानीय रङको प्रयोगबाट आञ्चलिक विशिष्टताको उजागर भएपछि मात्र आञ्चलिकता
बन्दछ । आञ्चलिक विशिष्टताको उजागर गर्न नसक्ने स्थानीय रङले आञ्चलिकता हुँदैन । अतः
आञ्चलिकता साध्य हो भने स्थानीय रङ साधन हो । वास्तवमा स्थानीय रङले विशिष्टता हासिल
गरेपछि मात्रै नै आञ्चलिकता बन्दछ ।
२.५ आञ्चलिकताका आधारमा कथा विश्लेषणको ढाँचा

आञ्चलिकताको आधारमा कथा विश्लेषणको ढाँचा यहाँ प्रस्तुत गरिएको छ ।
२.५.१ अञ्चल नै कथ्य विषय

आञ्चलिक कथाको कथ्य विषय र कथाको नायक भन्नु नै अञ्चल हो । अञ्चलको भूगोल,
त्यहाँको जीवनपद्धति, त्यहाँको संस्कृति, सामाजिक पर्यावरण, आर्थिक-सामाजिक तथा अन्य विशिष्ट
समस्याहरू, भाषासमेतको चित्रण नै आञ्चलिक कथाको विषय हो । आञ्चलिक कथाले अञ्चललाई
केवल पृष्ठभूमि बनाउँने होइन, अञ्चललाई यथार्थमा चिनाउँने काम गर्दछ । आञ्चलिकताका सन्दर्भमा
अञ्चल भन्नाले निश्चित र सीमावद्ध भौगोलिक पर्यावरण त्यस भौगोलिक पर्यावरणभित्रको जीवनवृत्त र
त्यहाँको सामाजिक, सांस्कृतिक, आर्थिक र भाषिक आदि विशिष्टताहरू हुन्छन्‌ ।
२.५.२ स्थानीय रङको विशिष्ट प्रयोग

स्थानीय रङको प्रयोग आञ्चलिक कथाको अनिवार्य तत्व हो । कथ्य अञ्चलको स्थानीयताको
चित्रणबिना आञ्चलिक कथा सम्भव हुँदैन । आञ्चलिकताको जन्म स्थानीय रङको विशिष्ट प्रयोगबाट
आञ्चलिक विशिष्टता प्रकट हुन थालेपछि भएको देखिन्छ । यसर्थ आञ्चलिकताको जग भन्नु नै स्थानीय
रङ देखा पर्दछ । स्थानीय भाषा, लोकसंस्कृति, रहनसहन उनीहरूको स्वभाव, बानीव्यहोरा आदिको
विशिष्ट चित्रणबाट स्थानीय विशेषता झल्किन्छ अनि मात्रै आञ्चलिक कथा पूर्ण बन्दछ ।
२.५.३ आञ्चलिक जीवनचर्या र समाजशास्त्रीयता

समाजशास्त्र समाजको वैज्ञानिक अध्ययनको विषय हो । आञ्चलिक कथामा अञ्चल विशेषको
विशिष्टता देखाइने भएको हुँदा कथ्य अञ्चलको समाजशास्त्रीय चित्रण हुनु आवश्यक हुन्छ । सामाजिक
व्यवस्था, आर्थिक स्थिति, जातजाति, वर्ग, व्यवसाय, रहनसहन आदिको समाजशास्त्रीय ढङ्गमा चित्रण
हुनु आञ्चलिक कथाको लागि आवश्यक हुन आउँछ ।

१०
२.५.४ चरित्रचित्रण

अञ्चलको सम्पूर्ण विशिष्टता झल्काउँदै अञ्चललाई सम्पूर्णमा चिनाउनका लागि आञ्चलिक
कथामा विभिन्न चरित्रका पात्रहरू जस्तैः उच्च-नीच, असल-खराव, पठित-अपठित आदि सम्पूर्ण
विशेषतायुक्त चरित्रहरूको प्रयोग गरिन्छ ।
२.५.५ लोकजीवन, लोकसंस्कृति र दैनिक जीवनचर्याको चित्रण

आञ्चलिक कथाले कथ्य अञ्चलको लोकजीवन, लोकसंस्कृति र दैनिकजीवनचर्याको चित्रण हुनु
पर्दछ । लोकगीत, उखानटुक्का, परम्परागत संस्कार, रुढीवादी संस्कृति र दैनिक जीवनचर्याको चित्रण
हुनु आञ्चलिक कथामा सर्वथा आवश्यक हुन्छ । लोकजीवन, लोकसंस्कृति र दैनिक जीवनचर्याको
चित्रणबाट नै त्यस अञ्चललाई अन्य अञ्चलबाट पृथक गराएर हेर्न र बुभ्न सकिन्छ र आञ्चलिक
विशिष्टता प्रष्टिन सक्दछ । आञ्चलिक कथाले लोकजीवन र लोकसंस्कृतिको चित्रणमा विशेष रुचि
राख्दछ ।
२.५.६ यथातथ्य फोटोप्रकृतिको चित्रण

आञ्चलिक कथामा दृश्य वनजङ्गल, खोलानाला, भेषभूषा, पहिरन, संस्कृति र भाषिक व्यवहार
आदि झल्किनु आवश्यक भएकाले कथामा फोटोप्रकृति चित्रण र अञ्चलको रूप सौन्दर्यप्रति आकर्षण
भएको पाइन्छ ।
२.५.७ स्थानीय भाषा

आञ्चलिक कथाको भाषा, स्थानीय हुनुपर्दछ । आञ्चलिक विशिष्टता झल्किने गरी स्थानीय
भाषाको प्रयोग हुनु आवश्यक छ । कथामा स्थानीय भाषा, लोकोक्ति, उखानटुक्का, लोकगीतभित्र
पात्रअनुरुप सम्वादयोजना नितान्त आवश्यक रहन्छ ।
२.५.८ आञ्चलिकता नै उद्देश्य

आञ्चलिक कथाको उद्देश्य भन्नु नै आञ्चलिक विशिष्टता प्रष्द्याउनु हो । आञ्चलिक कथाको
उद्देश्य आञ्चलिक विशिष्टता देखाएर त्यस कथ्यअञ्चलको सिङ्गो स्वरूप देखाउनु भएकाले कुनै वाद,

११
सिद्धान्त, दर्शन वा कुनै सामान्य मानवीय प्रवृत्ति मनोविज्ञान, प्रेम वा त्यस्तै कुनै सामान्य विषय त्यस
अञ्चल विशेषमा केकसरी विशिष्ट भएर रहन पुगेको छ भन्ने कुरा देखाउँछ । लेखकको तटस्थताले नै
आञ्चलिक कथाले आफनो वैशिष्ड्य कायम राख्न सक्दछ ।
२.६ मनु ब्राजाकीको सङ्क्षिप्त परिचय

मनु ब्राजाकीको जन्म वि.सं. १९९९ साउन १९ गते सोमबारका दिन महोत्तरी जिल्लाको औरही
गा. वि. स. वडा नं. २ नैनीगौरी गाउँमा भएको हो । उनी पिता लिप्तमान सिंह भण्डारी र माता
शान्तिदेवी भण्डारीका ज्येष्ठ सुपुत्र हुन्‌ । उनको वास्तविक नाम चेतमान सिंह भण्डारी हो । साहित्यका
क्षेत्रमा श्यामकुमार भण्डारी, श्यामबाबु, “मनु”, “सगर”, “नासत्य”, “हेमन्त”, “हरि”, “विलियम
त्रियोगी” र “मनु ब्राजाकी” आदि नामको प्रयोग गरे तापनि उनी मनु ब्राजाकी नामले बढी प्रसिद्ध छन्‌
(राई, २०६३ : ६) । मनु ब्राजाकी उपनाम राख्नुका पछाडि कुनै कारण नभए पनि संस्कृतमा “मनु” को
अर्थ मनुष्य र “ब्रज” को अर्थ संसार त्याग्ने हुन्छ । यसैलाई आधार मानेर मनु ब्राजाकी नाम राखिएको
भए तापनि पछाडि जात, थर राख्न मन नलागेर नराखिएको भन्ने उनको स्वीकारोक्ति पाइन्छ
(अधिकारी, २०६० : ९) ।

शिक्षित र धनाढ्य परिवारमा जन्म भएकाले उनको बाल्यकाल सुखसयलका साथ बितेको
देखिन्छ । तीन चार वर्षको उमेरदेखि नै उनले बुबाआमाभन्दा हजुरबुबाको संरक्षणमा रहेर शिक्षार्जन
गर्ने मौका
पाए । उनले हजुरबुबासँगै बसेर बनारसको हरिश्चन्द्र हाइस्कूलमा अध्ययन गरेका थिए (कर्मयोगी
बद्रीविक्रम थापा स्मृति सेवागुठी / लेखक, २०७५ : ४) । काशीवासकै अवधिमा अर्थात्‌ सन्‌ १९६४ मा
उनको हजुरबुबाको देहान्त भयो । उनी नेपाल फर्किए । माध्यमिक स्तरको शिक्षा आर्जनका लागि
पोखराको मल्टी पर्पस हाइस्कूलमा भर्ना भई पढ्न थालेका भए पनि नेपाली विषयको टेस्ट परीक्षामा
सम्पूर्ण समय एक श्लोक कविताको व्याख्यामा खर्चिएर अनुत्तीर्ण हुनुपरेको थियो । कक्षा दसको टेस्ट
परीक्षामा असफल भएपछि उनी पुनः जनकपुर गएर सरस्वती मा.वि. जनकपुरमा गएर पढ्न थाले ।
त्यसै विद्यालयबाट वि. सं. २०१९ सालमा एस. एल. सी. उत्तीर्ण गरे । त्यसपछि उच्च शिक्षा आर्जनका
लागि रामस्वरूप रामसागर बहुमुखी क्याम्पस, जनकपुरधाममा आई. ए. मा भर्ना भए तर उक्त तह पूरा
नगरी उनले पढाइ छाडेको देखिन्छ (पोखरेल, २०४९ : ३) ।

मनु ब्राजाकी मूलतः कथाकार हुन्‌ । उनको लेखनको सुरुआत वि. सं. २०१६ सालमा पोखराको

१२
मल्टी पर्पस नेसनल हाइस्कूलमा म्याट्रिक पढ्दादेखि भएको हो (राई, २०६३ : ७) । प्रकाशनका दृष्टिले
जनकपुर अञ्चलको तत्कालीन अञ्चल पञ्चायतले निकाल्ने अञ्चल सन्देश पत्रिकामा ब्राजाकीको
“भन्याङ” (२०१९) नामक रचना प्रकाशित भएको र त्यही नै उनको पहिलो कथा रहेको मानिन्छ (राई,
२०६३ : ७) । भप्याङलाई प्रतीकात्मक रूप दिएर लेखिएको उक्त कथामा जनकपुरको एक निम्न वर्गीय
कर्मचारी पात्रको उत्थान र पतनलाई छर्लङ्ग पारिएको छ।

वि. सं. २०३६ सालदेखि कथाका पुस्तकाकार कृति लिएर देखापरेका ब्राजाकीले थुप्रै कथाहरू
लेखेका छन्‌ । व्राजाकीको पहिलो कथासङ्ग्रह अवमूल्यन हो । यसमा जम्मा अठारओटा कथाहरू
सङ्कलित छन्‌ । यी कथा उनले वि. सं. २०२६ बाट २०३५ सालसम्म लेखेका र धेरैजसो तत्कालीन
विभिन्न साहित्यिक पत्रपत्रिकामा प्रकाशित गरिसकेको पनि पाइन्छ । साहित्यका क्षेत्रमा नवचेतनावादी
कथाकारका रूपमा परिचित मनु व्राजाकीको मस्तिष्काधातका कारण ७४ वर्षको उमेरमा वि. सं.
२०७४ साल माघ १९ गते शुक्रबारका दिन पाटन अस्पतालमा भएको हो ।

सानै उमेरदेखि नै आफ्नो सिर्जना प्रकाशनमा ल्याउन थालेका व्राजाकी जीवनको उत्तरार्द्धसम्म
पनि साहित्य सिर्जनामा निरन्तर रूपमा लागेका पाइन्छ । उनले नेपाली साहित्यका विविध विधामा
कलम चलाए पनि आफूलाई हृदयदेखि नै कथा विधामा सिद्धहस्तता प्राप्त भएजस्तो लाग्ने कुरा
अभिव्यक्त गरेका थिए । उनको सिर्जनाको दोस्रो विधा गजल हो र यो सोखका रूपमा लेख्ने गरेको
पाइन्छ । उनले नेपाली साहित्यको फाँटमा विशेष रूपले कथा र गजलको क्षेत्रमा निरन्तर सेवा र
साधना समर्पण गरेबापत विभिन्न पुरस्कार र सम्मानसमेत प्राप्त गरेका छन्‌ । उनले प्राप्त गरेका
सम्मान तथा पुरस्कार क्रमश: तल प्रस्तुत गरिएको छ (कर्मयोगी बद्रीविक्रम थापा स्मृति
सेवागुठी / लेखक, २०७५ : ३५३) :

पुरस्कार :

मैनाली कथा पुरस्कार (२०३९)

साझा पुरस्कार (२०४६)

गङगा-लक्ष्मी पुरस्कार (२०४७)

सर्वश्रेष्ठ पाण्डुलिपि पुरस्कार (२०५१)

शङ्कर कोइराला स्मृति पुरस्कार (२०६१)

मोतीराम भट्ट तन्नेरी पुरस्कार (२०६३)

शुक्ला साहित्य पुरस्कार (२०६५)

१२३
महाकवि देवकोटा पुरस्कार (२०६९)

जगदीश घिमिरेस्मृति पुरस्कार (२०७४)

सम्मान :

गोपालप्रसाद रिमाल सम्मान (२०५१)

पूर्वाञ्चल गजल सम्मान (२०६१)

सामाजिक सम्मान (२०६३)

तन्नेरी द्वैमासिक प्रशंसापत्र (२०६५)

विभिन्न गजल सम्मान
२.७ नेपाली कथामा आञ्चलिकता प्रयोगको परम्परा

आञ्चलिकता मूलतः परिवेशसँग सम्बद्ध हुन्छ र त्यसमा पनि स्थानिक परिवेश आञ्चलिक
कथाको मूल आधार क्षेत्र हो । आधुनिक नेपाली कथाको प्रारम्भिक समयका गुरुप्रसाद मैनाली र
विश्वेश्वरप्रसाद कोइरालाका कथाहरू मूलतः आञ्चलिक नभए पनि आञ्चलिकताका दृष्टिले विश्लेषणीय
छन्‌ । मैनालीका “परालको आगो”, “छिमेकी”, “कर्तव्य” जस्ता कथामा पहाडिया आञ्चलिक परिवेश
जीवन्त रूपमा प्रतिबिम्बित भएको पाइन्छ भने विश्वेश्वरप्रसाद कोइरालाका “श्वेत भैरवी”, “सिपाही”,
“मधेशतिर” आदि कथाहरूमा तराईली सामाजिक परिवेश र आञ्चलिकताको स्पष्ट प्रभाव पाइन्छ ।
“सिपाही” कथामा पूर्वी पहाडको आञ्चलिक परिवेश छ । रमेश विकलका “लाहुरी भैँसी” लगायतका धेरै
कथामा पूर्वी पहाडिया आञ्चलिक परिवेश जीवन्त देखिन्छ भने गोविन्दबहादुर मल्ल “गोठाले” र विजय
मल्लका अधिकांश कथाहरू काठमाडौँको नेवारी समाजको प्रभावपूर्ण बिम्बचित्रका दृष्टिले विवेचनीय
छन्‌ र ती कथा पनि आञ्चलिकताको प्रयोगका दृष्टिले प्रभावपूर्ण देखिन्छन्‌
तराईली आञ्चलिक परिवेशको जीवन्त चित्रण र आञ्चलिक कथाको सशक्त नमुनाका
रूपमा भवानी भिक्षुको “हारजीत” कथाले संवहन गरेका तराईली आञ्चलिकता स्थानीय परिवेशका
दृष्टिले भिन्न भए पनि प्रभावोत्पादकता यी दुवै कथामा सशक्त देखिन्छन्‌ । मनु ब्राजाकीले जीवनको
प्रारम्भिक काल तराई मधेस क्षेत्रमा बिताएका ब्राजाकीले कथा लेखनमा पनि त्यहीँको सामाजिक विकृति
विसङ्गतिलाई उजागर गरेका छन्‌ । खासगरी मिथिला क्षेत्रको आञ्चलिकता उनको कथाकारिताको
अर्को विशेषता
हो।
१४
आधुनिक नेपाली कथाको पूर्ववर्ती युगमा आञ्चलिक प्रवृत्तिका मात्र कथा लेख्ने कथाकारहरू
केही कम भए पनि धेरै कथाकारहरूका कतिपय कथामा आञ्चलिक प्रवृत्तिका प्रशस्त अभिलक्षण
देखिन्छन्‌ । आञ्चलिक प्रवृत्ति केही बढी पाइने कथाकारहरूमा शङ्कर कोइराला उल्लेखनीय छन्‌ ।
आञ्चलिक प्रवृत्तिका समेत कथा लेख्ने अन्य कथाकारहरूमा पुष्कर समशेर, बालकृष्ण सम, हृदयचन्द्र
सिंह प्रधान, पूर्णदास श्रेष्ठ, दौलतविक्रम विष्ट, पोषण पाण्डे, सोमध्वज बिष्ट, कुमार ज्ञवाली, मदनमणि
दीक्षित, मनु ब्राजाकी आदि पर्दछन्‌ (गौतम, लक्ष्मणप्रसाद (२०६८), “समकालीन नेपाली कथामा
आञ्चलिकताको प्रयोग”, समकालीन साहित्य (अङ्क १ पूर्णाङ्क ६७, माघ, फागुन, चैत पू. ३६-३९) ।
२.८ मनु ब्राजाकीका कथायात्रा र आञ्चलिकताको प्रयोग
मनु व्राजाकी “भन्याङ” (२०१९) शीर्षकको कथा लिएर नेपाली साहित्यमा प्रवेश गरेका हुन्‌ ।
उनका कथामा सामजिक यथार्थवादी, मनोवैज्ञानिक यथार्थवादी तथा आलोचनात्मक यथार्थवादी प्रवृत्ति
पाइन्छ । प्रारम्भमा उनी आञ्चलिक कथा लेखनमा सक्रिय देखिन्छन्‌ । पछि भने मनोवैज्ञानिक प्रवृत्तितर्फ
बढी झुकेका छन्‌ । उनका कथामा सम्वेदनशीलताको अभिव्यक्ति पाइन्छ । उनले समाजका निम्न
वर्गका पात्रको निरीहता, विवशता र अपमानजनक जीवन बिताउनुपर्ने यथार्थ अभिव्यक्ति दिएका छन्‌ ।
उनले विविध विषयक्षेत्रभित्र प्रवेश गरी यौनजीवनदेखि विसङ्गतिपूर्ण जीवनको चित्रण गरेका छन्‌ । मनु
ब्राजाकी स्थानीय रङ्गको प्रयोग गर्ने कथाकार हुन्‌ । उनले आफ्‌ जन्मे हुर्केको र बढेको तराईको
स्थानीय रङ्ग आफ्ना कथाकृतिमा भरेका छन्‌ । उनका प्रायः कथामा तराईको स्थानविषेशको
लोकजीवनको संस्कार र संस्कृति अनि सभ्यता र जीवनशैलीलाई यथार्थ रूपमा प्रस्तुत गरेका छन्‌ ।
स्थानीय हावापानी वा भौगोलिक स्थितिको प्रत्यक्ष प्रभाव परेका कारण भेषभूषा, रीतिरिवाज, चाडपर्व
आदिमा देखिएका कुरालाई जस्ताको तस्तै छर्लङ्ग पारेका छन्‌ । उनले अन्नको भण्डार भनिएको
तराईका अधिकांश बासिन्दा भोका-नाङ्‌गा हुन गएको यथार्थलाई खोतलखातल गरेका छन्‌ । त्यहाँको
समाजमा देखिएको सामन्तीप्रथाको कारण क्रुर बनेका छन्‌ । वर्षौंदेखि रैतीका रूपमा जीवन सङ्घर्ष गर्दै
पीडा भोगिरहेका अधिकांश गरिबहरूको दुर्नियतिलाई उनले आफ्ना कथामा चित्रण गरेका छन्‌ ।
मनु व्राजाकीले तराई क्षेत्रका सामाजिक परिवेशभित्रका दृष्कर्म तथा नियतिहरूको चिरफार गर्ने
काम गरेका छन्‌ । यसै सन्दर्भमा नारीमाथि हुने अन्याय अत्याचार तथा यौन शोषणका साथै
चेलीबेटीहरूको बेचविखन र देह व्यापारका लागि यिनीहरूलाई पारिने बाध्यताजस्ता क्रालाई पनि
आफ्ना कथाहरूमा देखाएका छन्‌ । उनका नारी केन्द्रित कथाहरूले समाजका नग्न र कालो सत्यलाई
यथावत्‌ रूपमा प्रस्तुत गरेका छन्‌ । गरिवीका कारण र आफ्नो जीविकोपार्जनका लागि कतिपय
१९
महिलाहरू देहव्यापारमा लाग्न बाध्य पारिएको तिखो व्यङ्ग्य उनका कथामा पाइन्छ । निमुखा
गरिबमाथि गरिने अन्याय अत्याचार, शोषण, दमन गरेर आफूलाई महान्‌ सोच्ने तथाकथित सम्पन्न
वर्गमाथि उनले तीव्र प्रहार गरेका छन्‌ । तराईको खासगरी मिथिला क्षेत्रको स्थानीयपनलाई
जस्ताकोतस्तै आफ्ना कथामा प्रस्तुत गर्न सक्ने हुनाले आञ्चलिकता उनको कथाको विशेषता हो ।
आफ्ना कथामा मिथिला क्षेत्रको कथ्य भाषालाई जस्ताकोतस्तै टपक्क टिपेर पाठकसाम्‌ प्रस्तुत गर्नसक्ने
कथाकार मनु व्राजाकी कथाहरूमा स्थानीय परिवेशका विभिन्न सामाजिक-सांस्कृतिक क्षेत्रभित्र बोलिने
ठेट लवजलाई समेत निरन्तरता दिँदै आञ्चलिक कथा लेखनमा सक्रिय देखिन्छन्‌ ।
२.८.१ अवमूल्यन कथासङ्ग्रह (२०३०)

अवमूल्यन कथासङ्ग्रहभित्रका कथाहरू धेरैजसो लघु आयामकै देखिन्छन्‌ र तिनले तत्कालीन
समाज र जीवनका विविध समस्याहरूलाई आफूमा समेटेका छन्‌ । यस्ता समस्याहरू विशेषत: लेखक
हुर्केबढेकै क्षेत्र या तराईको ग्रामीण समाजका नै बढी देखिन्छन्‌ । ग्रामीण समाजका हुनेखाने टाठाबाठा,
नेता या सामन्त जमीनदारीहरूले गाउँले निमुखा मानिसका घरखेत, जहान परिवार, छोरीचेलीहरूप्रति
गर्ने गरेको आर्थिक, नैतिक र शारीरिक शोषणलाई विशेष महपःवका साथ प्रस्तुत गरिएको छ । यस्ता
कथामा एकातिर विपन्नको अबोधता, निरीहता, पटेका बाध्यता र विवशताजस्ता स्थितिले उनीहरूको
जीवन आदर्शहीन, दिशाहीन, नग्न र कुरूप देखाइएको छ भने अर्कातिर जमीनदार या टाठाबाठाहरूको
क्रुरताले भरिएको आडम्बरभित्र रहेको शोषण, दमन, अन्याय, अत्याचार र विभत्स चरित्रलाई पनि
सङ्केत गरिएको छ । उनका यस सङ्ग्रहका प्रायः सबै कथाहरूमा तराईको ग्रामीण परिवेशको
आञ्चलिकता झल्किएका छन्‌ । यस कथा सङगहभित्र सङ्कलित कथा हुन्‌- अवमूल्यन, धर्म प्राण,
दर्शन र भ्यागुतो, अमलेख, भोलिसँगै खाउँला, साँघुरो आकास, एकान्त, खाल्डो, युद्ध , कुनै माछा छैन,
गधा, यस्ता मानिस, हवल्दार र इज्जतदार समूह, अशुद्ध भाषामा गरिएको व्याकरण पाठ, भ्यागुतो
,राता आँखा पहेँला आँखा, पर्दा, काम ।
२.५.२ आकाशको फल कथासङ्ग्रह (२०४२)

मनु ब्राजाकीको दोस्रो कथासङ्ग्रह आकाशको फल हो । यस कथासङ्ग्रहमा चौधओटा
कथाहरू सङ्कलित छन्‌ । यी कथामा गाउँका हुनेखानेले विपन्न पारिवारिक नारीहरूप्रति गर्ने गरेको
चरम यौनशोषण र भोकले पिल्सिएका उनीहरूका सन्ततिको दुरावस्था देखाइएको छ । समग्रमा हेर्दा
आकाशको फल कथा सङ्ग्रहका कथाले समाजका हुनेखाने वर्गद्वारा विपन्न परिवारका नारीहरूको
विभिन्न बहानामा गरिने गरेको अस्मिताको अपहरणको समस्यालाई नै विशेष मह/(वका साथ प्रस्तुत
१६
गरिएको छ । कथामा सबैजसो मह(एवपूर्ण र सचेत ठानिने पुरुषहरू जँडयाहा, कामुक, अनैतिक, हिंस्रक
र स्वेच्छाचारी प्रवृत्तिका देखिन्छन्‌ । सकारात्मक सोच भएका इमान्दार केही कर्मचारीले सरुवाको प्रकोप
बेहोर्नु परेको देखिन्छ । धेरैजसो कथाका परिवेश लेखक जन्मेहुर्केको (जनकपुर) कै सेरोफेरोको छ । यस
कथासङ्ग्रहमा सङ्गृहीत कथाहरू हुन्‌- आकाशको फल, सिउँडीको फूल, रेवतिया माने रफिकन,
बहादुरीको नाक, हुरी, पानीको पतकर, कल्पनाको कैदी, पानी देक देङ, सानो माछा धोबी खोलाको
वरगमा, धुले धरतीको वियोग, नहिसत, फेल भएको मास्टर, पूजा, दशैँका केही अनुहार ।
२.८.३ तिम्री स्वास्ती र म कथासङ्ग्रह (२०४६)

मनु ब्राजाकीको तिम्री स्वास्ती र म तेस्रो कथासङ्ग्रह हो । यसमा वि. सं. २०४० सालदेखि
२०४३ सालसम्म लेखिएका पन्ध्रओटा कथाहरू सङ्कलित छन्‌ । यस कथासङ्ग्रहका धेरैजसो कथामा
नारीसमस्याले नै प्रमुखता पाएको छ । पुरुषप्रधान सामन्ती समाजका पुरुषहरूको बोके प्रवृत्तिबाट
विशेषत: विपन्न वर्गका नारी जीवन कति स्वतन्त्र छ भन्ने पक्षलाई मास्यो च्याङबा मास्यो असिनामा
पास्यो, एक हातले बज्ने ताली, सङ्गीतको निलाम्बर र सत्ताको पुत्छेतारा, भैगो दिनु पर्दैन, शुभलाभ,
अक्षरज्ञान र वेश्याको सपना र सुँगुरहरूजस्ता कथामा प्रस्तुत गरिएको छ । यसमा कथाकारले विपन्न
वर्गका नारीको यौन शोषणको समस्या मात्रै प्रस्तुत नगरी मध्यमवर्गीय समाजका नारीमा प्रकट हुँदै
गएको अतृप्त यौनवासना र उनीहरूको अवैध यौन सन्तुष्टी प्रयत्नहरूलाई पनि विशेष मह(एवका साथ
प्रस्तुत गरिएको छ । आखिर सजीवको कर्तव्य के हो त ?, सङ्गीतको नीलाम्वर र सत्ताको पुच्छ्रेतारा,
भैगो दिनु पर्दैन, शुभलाभ, चौथो दावेदार, अक्षरज्ञान कथा आञ्चलिकताका दृष्टिले निकै उत्कृष्ट कथा
हुन्‌ । यी कथाहरूमा समाजमा यौनको मामलामा सारै सङ्कीर्ण असहिष्णु रहेको हुँदा यसमा आमूल
सुधार हुनुपर्ने उदार र सहिष्णु हुनुपर्ने अपेक्षा राखेको पाइन्छ । कर्मचारी, समाजसेवा, नेता, मास्टर,
डाक्टर, जमीनदार, टाठाबाठाहरूको घुस्याहा, ठगाहा, लुटाहा प्रवृत्तिहरूलाई प्रस्तुत गरिएको छ ।

यसमा सङ्कलित कथाहरू हुन्‌- माथ्यो च्याङबा मास्यो, असिनामा पाय्यो, मेरो छोरो घुस खाँदैन,
देशभक्त, एउटा हातले बज्ने ताली, २०४० सालको प्रेमालाप, तिम्री स्वास्ती र म, आखिर सजीवको
कर्तव्य के हो त ?, सङ्गीतको नीलाम्बर र सत्ताको पुच्छ्ेतारा, भैगो दिनु पर्दैन, शुभलाभ, चौथो
दाबेदार, उज्जवल भविष्यको सडकवारि-सडकपारि, अक्षर-ज्ञान, वेश्याको सपना र सुँगुरहरू, तपाईको

१७
नाम के हो ? सोध्न सकिन्छ भने !
२.८.४ भविष्ययात्रा कथासङ्ग्रह (२०५२)

अठारओटा कथा सङ्कलित भविष्ययात्रा कथासङ्गह ब्राजाकीको चौथो कथासङ्ग्रह हो । वि. सं.
२०४२ सालदेखि २०४६ सम्म लेखिएका कथामा पनि सामाजिक विकृति, विसङ्गतिहरूले नै प्राथमिकता
पाएको देखिन्छ । यस्ता धेरै कथामा अनैतिक या छाडा यौनको विषय बढी प्रकट भएको छ । यौन
दुराचारीमा सम्पन्न वर्गका पुरुष र विपन्न वर्गका नारी नै बढी देखिन्छन्‌ । मध्यम वर्गीय नरनारीमा
विलासिताका लागि ब्लु फिल्म हेर्ने, छाडा यौनमा सहभागी हुने प्रवृत्ति पनि देखिएको छ । साहु भनाउँदा
शोषक सामान्तहरूको ककत्यलाई पनि यस कथाले टिपेको छ । सहर र अर्द्धसहर, गाउँले र परम्परित
समाजकावीचमा गाडिएका विसङगतिका जराहरूलाई प्रस्तुत कथालेखनमा उखेल्ने प्रयास गरिएको छ ।
आञ्चलिक र प्रान्तीय वृत्तिहरू एवं प्रस्तूतिका नूतन र पुरातनका आकर्षणपूर्ण ढाँचाहरू कथाकार
ब्राजाकीका सशक्त साधन बनेका छन्‌ । उनले सत्ताको आडमा मौलाएका विकृत्तिहरूलाई
इमानदारीपूर्वक उखेल्ने प्रयास गरेका छन्‌ ।

यस कथसङ्ग्रहमा राग हजुरिया, चोरहरू र सार्वभौम सत्तासम्पन्न, मूल्य, मान्यता र एकमुठी
हरियो घाँस, भविष्य यात्रा, हत्याको भूमिका, प्रेत र परिवार, बन्द ढोकासामु, भुन्टीको भविष्य, निष्करुण
मध्याहन्न, मुक बहुमतको भयभीत खुसी, अर्थमुक्त, गुरु, चेला र माकुराको जालो, आज र भोलि मौसम
सफा रहनेछ, के क हुलाकी मात्र हो, नग्नता, घरेलु अर्थात्‌ व्यक्तिगत अर्थात्‌ सार्वजनिक, झ्यालबाट
ढोकातिर, एउटा रात थियो कथाहरू सङ्गृहीत छन्‌ ।
२.०.५ पारदर्शी मान्छे कथासङ्ग्रह (२०६०)

पारदर्शी मान्छे मनु ब्राजाकीको पाँचौ कथासङ्गह हो । यस कथासङग्रहभित्र पच्चीसओटा
कथाहरू सङ्कलति छन्‌ । यहाँ प्रस्तुत कथाहरूमा पाइने सर्वथा नवीन शैली शिल्पगत सौन्दर्यले
कथाहरू स्तरीय बनेका छन्‌ । वर्तमान विसङ्गतिबाट उत्पन्न भएका मानवीय समस्याहरूलाई नै मुख्य
रूपमा यस कथासङग्रहभित्र प्रस्तुत गरिएको छ । कथाकारले व्यक्ति, समाज, परिवार, युग र काललाई
पारदर्शी भएर हेरेका छन्‌ । ती भित्रका विखण्डित मूल्य तथा अर्थहीन अर्थहरूलाई खोजेर निकालेका छन्‌
। यस सङ्ग्रहका कथामा तराईको ग्रामीण समाजमा बढ्दै गएको विकृत्ति, जीवनको अवमूल्यन, चिन्तन
प्रक्रियामा देखापरेको ह्वास, वर्तमान सभ्यताभित्रको खोक्रोपन, आफैँमा बिलुप्त हुँदै गएको नैतिक मूल्य
सन्त्रासपूर्ण परिवेश आदिलाई कथाकारले ज्यादै आकर्षक ढङ्गले विषयवद्ध गरेका छन्‌ ।

१८
यसमा सङ्कलित कथाहरू हुन्‌- पारदर्शी मान्छे, उनी, जुनी र खाली हात, जोरपैँयु, कान्छी तँ भित्र

जा, करुणामय, मनोरञ्जन, सार्वभौम जनकङ्काल, अंश-वबंशधारिणी, ईखको बिख, विष्यहीन
भविष्यवक्ता, सामन्तको सम्पत्ति, खुसीको पिरो आँसु, एक पटक मात्रै भए पनि, उदाहरणीय सालिक,
त्रिनेत्रका खुल्ला आँखा, सत्यवादी र अहिंसावादी, एउटा पद खाली छ, एउटा गजलको जन्म, बाबु
हरिहरनारायण सिंहज्यू देव, थ्रि-पिस सुट, प्रमद्वराको प्रणय र रुरुको आत्मीयता, रुपान्तरणको व्यथाकथा,
चोली के पिछे क्या है ? परीक्षापछिको कडा परीक्षा, लोडसेडिङ ।
२.५.६ मनु ब्राजाकीका छोटा कथाहरू (२०७०)

मनु ब्राजाकीका छोटा कथाहरू नामक कथासङ्ग्रहमा उन्ताइसओटा कथाहरू सङ्कलित छन्‌ ।
यस कथासङ्ग्रहमा समसामयिक विषयवस्तुमाथि आधारित भई उद्देश्य प्राप्तिमा सफल छन्‌ । कथामा
वर्णित घटनाहरू सहज र सबल छन्‌ । आम नेपालीको जीवनशैली, सुखदु:ख र मानवमनका यौनजन्य र
समाजको विकृति विसङ्गतिलाई केलाइएको छ । सत्यतथ्यको रहस्योद्घाटन गर्दै मानव समुदायलाई नै
नैतिक र चरित्रवान्‌ बन्न अभिप्रेरित गरिएको छ । पात्रहरूको अनुक्‌्ल साथै परिवेशगत सत्य उदघाटित
गर्नको लागि यी छोटा कथाहरूमा आञ्चलिक बोलीको सहारा लिएको पाइन्छ ।

यो कथासङ्ग्रह पाठकले अत्यधिक मन पराएका छन्‌ । यो पढ्दा पाठक आन्दोलित र रोमाञ्चित
हुने गरेको पाइएको छ । यसमा पाठकले आफ्‌ कतै त कतै पाउँछ । आफ्नै वरपर घटेको घटना झैँ लाग्छ
। उनका कथाहरूको मूल आधार नै समाज हो । सामाजिक ययथार्थवादकै पृष्ठभूमिबाट उनका
छोटाकथाहरू जन्मेर हुकेका छन्‌ । उनका कथाप्रवृत्तिहरूमा साँस्कृतिकताले पनि अहम्‌ भूमिका खेलेको
छ । उनका छोटा कथाहरूमा दार्शनिक चेतहरूले जरा गाडेको पाइन्छ । उनका यथार्थवादी छोटा कथा
काल परिवेशअनुसार नयाँ शिल्प, नयाँ विषयबोध, नयाँ दृष्टिकोणका साथ सामाजिक पृष्ठभूमिमा
व्यक्तिको जीवनसङ्घर्ष, जीवनसत्य र साम्प्रदायिक सौहार्दको बोली बोल्दछ । भारतीय माल, जा रे
पञ्जाव ! चलो पञ्जाव !, सावधान ! सूचना ! सूचना ! सूचना !!, पेटभरि भात र खुला बाटोको ट्राफिक
नियम कथाहरू आञ्चलिकताका दृष्टिले निकै उत्कृष्ट कथाहरू हुन्‌ । भारत र तराईको परिवेश र
त्यहाँका ग्रामीण समाजका विपन्न वर्गका मानिसको यथार्थ चित्रण पाइन्छ ।

यस कथासङ्ग्रहमा सङ्कलित कथाहरू हुन्‌- विवेक बाधा, विवाह गरेपछि, खोइ, कहिले आउँछ
कुन्नि !, मातृयोनीको पीडा, छाती र गोली, वातावरण शान्त छ, अँध्यारोमा शान्ति, राजा रन्तिदेव र म,

१९
भारतीय माल, यै हो मेरो देश, हजुर, जा रे पन्जाब ! चलो पन्जाब !, सावधान ! सूचना, सूचना, सूचना
!, खाल्डोदेखि खाल्डोसम्म, माछाको मीठो झोल, एउटा उज्यालो र चहकिलो दिन, पेटभरि भात, खुला
बाटोको ट्राफिक नियम, नेपाली कथा, प्यान्ट-कोट र पेटीकोट ।
२.८.७ अन्तपूर्णाको भोज (२०७०)

मनु ब्राजाकीको सातौँ कथासङ्ग्रह अन्तपूर्णाको भोज हो । यस कथासङ्ग्रहमा पँतीसओटा
कथाहरू सङ्कलित छन्‌ । यस कथासङ्गहमा भविष्ययात्रा कथासङ्हका सबै कथाहरूलाई यसमा
गाभिएका छन्‌ भने नयाँ कथाको रूपमा सत्रओटा कथाहरू रहेका छन्‌ । उनका यस चरणका
कथाहरूमा उत्तरआधुनिक सहरिया परिवेश, विदेशी रहनसहनलाई आफ्नो लेखनको विषयवस्तु बनाएका
छन्‌ । सहरिया भनाउँदाहरूले पहिरिएका नक्कली आवरणलाई उतारेर उनीहरूको कुरूप जीवनशैली,
जालभझेल, कपटको उत्खनन गर्न गुग्छन्‌ । सम्पन्न भनाउँदा महिलाहरूको मनोद्रन्द्, यौन निर्लिप्तता र
पुरुषमा रहेको स्त्रीलम्पट मनोविज्ञानको एकदम सटिकरूपमा चिरफार गरिएको छ ।

यस कथासङ्ग्रहका कथाहरूले समाजका विविध पक्षको उदघाटन गर्न सफल भएका देखिन्छन्‌ ।
एउटी अवलाको अभियान, कता जाने, क्रोधित र भयभीत पिता र पुत्र, छिँडीमा सूर्योदय, राग हजुरिया,
भविष्ययात्रा, चारपाटे घरको सौन्दर्य, सुख-सन्धान, पेटभरि भात, बन्द ढोका सामू, भुन्टीको भविष्य र
गुरु चेला र माक्राको जालो कथाहरूमा तराईको परिवेश, त्यहाँको तत्कालीन समाजमा देखिएको
विकृति विसङ्गति, अन्याय अत्याचार, आर्थिक अभावले गर्दा वेश्यावृत्ति गरी पेट पाल्नुपर्ने समस्या र
कतिपय बालबालिका गरिवीका कारण शिक्षाबाट बञ्चित भई सानै उमेरमा अर्काको काम गर्न बाध्य
हुनुपर्ने त्यस्तै बालिका यौनशोषितसमेत हुनुपर्नेजस्ता तीतो यथार्थलाई छर्लङ्ग पारिएको छ । तराईको
ग्रामीण परिवेश र त्यहीँको स्थानीय भाषा सम्वादले कथा आञ्चलिक बनेको छ ।

यसमा सङ्कलित कथाहरू हुन्‌- अघिअघि नारी पछिपछि पुरुष, अन्तपूर्णाको भोज, उपदेश,
एउटी अबलाको अभियान, कता जाने, क्रोधित र भयभीत पिता र पुत्र, छिँडीमा सूर्योदय, भन्नु नभन्नु
जम्म, मेरी आइमाई, मेरी आमा र म, हे भगवान्‌ !, राग हजुरिया, चोरहरू र सार्वभौम सत्तासम्पन्न,
मूल्य, मान्यता र एकमुठी हरियो घाँस, भविष्य यात्रा, चारपाटे सेतो घरको सौन्दर्य, उदास र मलिन
अनुहार भएकी एउटी सुन्दरी, श्रीमान्‌, सुख-सन्धान, पेटभरि भात, हत्याको भूमिका, प्रेत र परिवार, बन्द
ढोकासामु, भुन्टीको भविष्य, निष्करुण मध्याहन्न मुक बहुमतको भयभीत खुसी, अर्थमुक्त, गुरु, चेला र
माक्राको जालो, आज र भोलि मौसम सफा रहनेछ, के क हुलाकी मात्र हो, नग्नता, घरेलु अर्थात्‌

२०
व्यक्तिगत अर्थात्‌ सार्वजनिक झयालबाट ढोकातिर, एउटा रात थियो, छिटै फर्कनेलाई के गर्ने, शारदा र
साझा सदस्य ।
२.८.५ जनजीवनको जीवनगाथा (२०७२)

जनजीवनका जीवनगाथा व्राजाकीका उत्कृष्ट कथाहरूको प्रतिनिधि सङ्कलन हो । यस कथा
सङ्ग्रहमा २८ वटा दोहोरिएका कथाहरू छन्‌ भने ८ वटा नयाँ कथा छन्‌ । नयाँ कथाहरू पछौटे
अग्रगमन, अव तिम्रो पालो हो, रक्तरञ्जित पूर्णिमा, घाँस खाने जन्तु, आमालाई बेच्नु हुँदैन लाटा !,
सुवासिनी मैयाँ अखवार पढ्ने गर्नू !, हिन्‌ पार्वती साहेवले बोलाउनु भा'छ ! र फुच्चे सार्क, हल्ले सम्राट
र रोडम्यापहरू हुन्‌ । जनजीवनका जीवनगाथासम्म आइपुग्दा ब्राजाकीको कथा लेखन समसामयिक
विषयवस्तुमा र नारी शोषणका विषयमा नै केन्द्रित भएको पाइन्छ । पात्रअनुकुल परिवेश सत्य
उद्घाटित गर्नका लागि यी कथाहरूमा आञ्चलिकताको सहारा लिइएको छ । आञ्चलिकताका दृष्टिले
जनजीवनका जीवनगाथा उत्कृष्ट कथासङ्ह हो ।

यसमा लोडसेडिड, प्रमद्वराको प्रणय र रुरुको आत्मीयता, मास्यो च्याङ्बा मास्यो असिनामा
पास्यो, पछौटे अग्रगमन, तिम्री स्वास्नी र म, अब तिम्रो पालो हो, अंश-वंशधारिणी, एकान्त, रक्तरञ्जित
पूर्णिमा, अन्तपूर्णाको भोज, जोरपैँयु, हत्याको भूमिका, मेरी आइमाई, मेरी आमा र म, क्रोधित र
भयभीत पिता र पुत्र, खुसीको पिरो आँसु, एउटा रात थियो, करुणामय, आखिर सजीवको कर्तव्य के हो
त ?, घाँस खाने जन्तु, सङ्गीतको निलाम्बर र सत्ताको पुच्छ्रेतारा, थ्रि-पिस सुट, आमालाई बेच्नु हुँदैन,
लाटा ।, कान्छी तँ भित्र जा, उनी, जुनी र खाली हात, गुरु, चेला र माकुराको जालो, भुन्टीको भविष्य,
भविष्य यात्रा, छिँडीमा सूर्योदय, भविष्यहीन भविष्यवक्ता, अक्षर-ज्ञान, पारदर्शी मान्छे, ईखको बिख,
सुवासिनी मैया अखबार पढ्ने गर्नू !, हिन्‌ पार्वती, साहेबले बोलाउनु भा'छ !, फुच्चे सार्क, हल्ले सम्राट
र रोडम्यापहरू, रेवतिया माने रफिकन कथाहरू सङ्गृहीत छन्‌ ।
२.९ निष्कर्ष

समग्रमा व्राजाकीका कथाहरूमा सामाजिक यथार्थवादी, मनोवैज्ञानिक तथा आलोचनात्मक
यथार्थवादी प्रवृत्ति पाइन्छ । मनु व्राजाकी स्थानीय रङको प्रयोग गर्ने कथाकार हुन्‌ । उनले आफ्‌ जन्मे,
हुर्केको र बढेको तराईको स्थानीय रङ आफ्ना कृतिमा भरेका छन्‌ । उनका प्रायः कथा तराई
स्थानविशेषको लोकजीवनको संस्कार र संस्कृति अनि सभ्यताको जीवनशैलीलाई यथार्थरूपमा प्रस्तुत
गरेका छन्‌ । तराईको खासगरी मिथिला क्षेत्रको परिवेशमा आधारित भएर त्यहाँ देखिएका विकृति,

२१
विसङ्गति, चेलीबेटी बेचबिखनजस्ता विषयलाई व्यङ्ग्यात्म शैलीमा आफ्ना कथामा प्रस्तुत गरेका छन्‌ ।
आञ्चलिकता उनको प्रमुख कथागत विशेषता हो ।
तेस्रो परिच्छेद
मनु ब्राजाकीका कथामा प्रयुक्त आञ्चलिकताको प्रयोग

३.१ विषयप्रवेश

आधुनिक नेपाली साहित्य जगत्‌मा मनु ब्राजाकी आञ्चलितक कथाका कथाकारका रूपमा
सुप्रसिद्ध छन्‌ । वि. सं. २०१९ सालबाट कथायात्रा प्रारम्भ गरेका ब्राजाकी मूलत: सामाजिक यथार्थवादी
कथाकार हुन्‌ । सामाजिक यथार्थको चित्रणको प्रबलताले उनका कथा आञ्चलिक बन्तपुगेका छन्‌ ।
उनका कथा प्राय: नेपालको तराईमधेस त्यसमा पनि महोत्तरी जिल्ला ग्रामीण इलाका र छिमेकी
जिल्लासम्म तराईली परिवेशका हृदय छुनेखालका कथाहरू लेखिएका छन्‌ । उनका अवमूल्यन,
आकाशको फल र तिम्री स्वास्ती र म कथासङ्ग्रहका सबैजसो कथाहरू यसै परिवेशमा सिर्जित कथाहरू
छन्‌ । उनका अन्य सङ्ग्रहका कथा पनि धेरैजसो तराईको समाजको चित्रणमा केन्द्रित छन्‌ ।
आञ्चलिकताको अध्ययनको सन्दर्भमा यस परिच्छेदमा उनका एउटा कथासङ्गहबाट एउटा प्रतिनिधि
कथाको आञ्चलिकताको अध्ययन गरिएको छ ।
३.२ राता आँखा पहेँला आँखा

“राता आँखा पहँला आँखा” कथा अवमूल्यन (२०३०) कथासङ्ग्रहमा सङगृहीत कथा हो ।
यो कथासङ्ग्रह मनु व्राजाकीको पहिलो कथासङ्ग्रह हो । यो कथासङगहमा तत्कालीन समाज र
जीवनका विविध समस्याहरूलाई कथामा समेटिएको छ । राता आँखा पहँला आँखा कथामा ग्रामीण

२२
परिवेशको चित्रण, आञ्चलिकताको छनक र समाजमा विद्यमान विकृति विसङ्गतिप्रति तिखो व्यङ्ग्य
प्रहार गरिएको पाइन्छ ।
३.२.१ कथ्य विषय, कथासार र उद्देश्य

कथाको कथानक कथ्य अञ्चलको विशिष्टता देखाउने उद्देश्यबाट निर्मित छ । प्रस्तुत कथा
जनकपुर अञ्चलको मिथिला क्षेत्रको पिपरा, जयनगर, र मुसहरी टोलको कथा हो । त्यस समाजका
हुनेखाने, टाठाबाठा, सामन्त र जमीनदारहरूले गाउँले निमुखा विपन्न मानिसका घरखेत, जहान परिवार,
छोरीचेलीहरूप्रति गर्ने गरेको आर्थिक नैतिक र शारीरिक शोषण, समाजका शोषक सामन्त, जाली
फटाहाहरूसँगको साँठगाँठ र अनेकन सामाजिक हीनत्तर प्रवित्तिलाई व्यङ्गगात्मक ढङ्गमा प्रस्तुत
गरिएको छ।

रमेशबाबु भन्ने पात्रको क्रियाकलापमा कथानक अगाडि बढेको छ । रमेशबाबुको शोषक,
घुस्याहा र व्यभिचारी चरित्रलाई देखाइएको छ । यसका अतिरिक्त यसमा चोरी प्रमाणपत्रको प्रयोग,
प्रगतिशीलताको ढोङ, भूमिसुधारको पाखण्ड, समुदायमा विस्फोटित हुन थालेको आक्रोशलाई आकर्षक
ढङ्गमा देखाइएको
छ । यो कथा मिथिला क्षेत्रको ग्रामीण परिवेशको आञ्चलिकताको चित्रण गरिएको कथा हो ।

रमेशबाबु रक्सीले लट्ठ परेर बाटोमा हिँड्छ । रातो साडी लगाएर हिड्दै गरेको आइमाईलाई
आँखा तर्दैछ, ती आइमाई आफ्नै श्रीमती हुन्छिन्‌ तर उसले पछिमात्रै थाहा पाउँछ । गाउँमा भूमिसुधार
आउँछ रमेशका काकाको जग्गामा भूमिसुधार लाग्ने भयो । काकाले अठ्ठाइस विघा जग्गा आफ्नो
नाउँमा राखेर बार बिघा भतिजा रमेशबाबुलाई दिन्छन्‌ । काकाभतिज प्रधान उपप्रधान हुन्छन्‌ ।,
गाउँमा उनीहरूको हैकम चल्छ । समाजमा विकृति विसङ्गति र अन्याय अत्याचार मौलाउँदै गएको छ
। खासगरी त्यहाँको मुसहर वस्तीका विपन्न वर्गका व्यक्तिमाथि भएको अन्याय, अत्याचारलाई प्रस्तुत
गरिएको छ । रमेशबाबुको शोषक, घुस्याहा र व्यभिचारी प्रवृत्तिलाई देखाइएको छ । रमेशबाबुको यस्तो
प्रवृत्तिबाट वाक्क भएका पीडित गाउँलेहरू खासगरी मुसहरहरू उनको विरोधमा उत्रिएका छन्‌ ।

यसरी हेर्दा यो कथा रमेशबाबुकै सेरोफेरोमा अगाडि बढेको छ । “राता आँखा पहँला आँखा”
कथा मिथिलाञ्चल क्षेत्रको आसपासका पिपरा, जयनगर, मुसहरी टोल र भारतको दरभङगाको समेत
चित्रण गरिएको छ । मिथिला क्षेत्र र त्यस आसपासका बासिन्दाहरूको सामाजिक, आर्थिक स्थिति र

२२
