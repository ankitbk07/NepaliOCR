परिच्छेद-एक
शोधपरिचय

१.१ विषय परिचय

नेपाली कविताको आधुनिक कालको समसामयिक धारामा देखा परेका कविहरू
मध्ये कवि विष्णु सुवेदी (२०२६) पनि एक हुन्‌ । उनी मूलतः कवि हुन्‌ । सानै उमेरदेखि
सहित्यमा रुचि राख्ने सुवेदीले साहित्यका विविध विधामा कलम चलाएका छन्‌ । त्यसैगरी
उनले विविध साहित्यिक पत्र-पत्रिकाको सम्पादन समेत गरेका छन्‌ । साहित्यिक व्यक्तित्वका
रूपमा विभिन्न विधामा कलम चलाए तापनि कविताका क्षेत्रमा उनी सफल देखिन्छन्‌ ।

वि.स.२०४४ बाट लेखन प्रारम्भ गरेका विष्ण्‌ सुवेदीको पहिलो प्रकाशित रचना
आँखा पत्रिकामा प्रकाशित वर्तमानका मान्छे हामी (२०४७) कविता हो । हालसम्म उनका
ती फूलहरू खै ? (२०४९) , विधवा भाउजूहरूको देश (२०६२), सपनामाथि उभिएर
(२०६४), बूढो माझी (२०६८) जस्ता कविता सङ्ग्रहहरु प्रकाशित छन्‌ । यस शोधपत्रमा
उनको यिनै चार प्रकाशित कविता सङ्ग्रहहरूको विधातत्वका आधारमा विश्लेषण गरिएको
छ।
१.२ समस्या कथन

विष्णु सुवेदी नेपाली साहित्यमा निरन्तर यात्रारत व्यक्ति हुन्‌ । उनले नेपाली
साहित्यका विभिन्न विधामा कलम चलाएका छन्‌ । यस्ता व्यक्तित्वको जीवनी, व्यक्तित्व र
कृतित्वको प्राज्ञिक शोधबाट सत्यापन गरिनु आवश्यक छ । यही मूल समस्यासँग सम्बन्धित
निम्नलिखित प्रश्नहरूको प्राज्ञिक समाधान पहिल्याउने कार्यमा यो शोधकार्य केन्द्रित रहेको
छु:
क) विष्ण्‌ सुवेदीका जीवनीका विभिन्न सन्दर्भहरू के-कस्ता छन्‌ ?
ख) विष्णु सुवेदीका व्यक्तित्वका के-कस्ता पक्षहरू छन्‌ ?
ग) विष्णु सुवेदीको कृतित्व के-कस्तो छ ?

उल्लेखित समस्याहरूमा शोधपत्र केन्द्रित रहेको छ । त्यसैले प्रस्तुत शोधपत्रमा विष्णु
सुवेदीको जीवनी, व्यक्तित्व र कृतित्वको समग्र अध्ययन गर्ने प्रयास गरिएको छ ।
१
१.३ शोधपत्रको उद्देश्य

शोधकार्यमा सङ्केत गरिएका समस्याहरूको समाधान खोज्नु नै शोधकार्यको उद्देश्य
रहेको हुनाले विष्णु सुवेदीको जीवनी,व्यक्तित्व र कृतित्वको निरूपण गरी नेपाली साहित्यमा
उनको योगदानको मूल्याङ्कन गर्नु नै यस शोधकार्यको उद्देश्य रहेको छ । प्रस्तावित शोध
समस्याको समाधानमा आधारित उद्देश्यहरू यस प्रकार रहेका छन्‌:
क) विष्णु सुवेदीको जीवनीका विभिन्न सन्दर्भहरूको खोजी गर्नु ।
ख) विष्णु सुवेदीका व्यक्तित्वका विभिन्न पक्षहरूको विवेचना गर्नु पत्ता लगाउनु ।
ग) विष्णु सुवेदीको कृतित्वको विश्लेषण गर्नु ।
१.४ पूर्वकार्यको समीक्षा

नेपाली साहित्यका विविध विधामा कलम चलाउने विष्ण्‌ सुवेदीका बारेमा अध्ययन र
अनुसन्धान हुनु आवश्यक छ । त्यसैले उनका बारेमा आजसम्म जेजति अध्ययन भएका छन्‌
ती सुवेदीको जीवनी,व्यक्तित्व र कृतित्वका गहन अध्ययनका क्रममा सहयोगी देखिन्छन्‌ ।
उनका बारेमा प्रकाशित केही लेख तथा टीकाटिप्पणी विभिन्न पुस्तक तथा पत्रपत्रिकामा
छरिएर रहेका छन्‌ । ती लेख र टीकाटिप्पणीमा सुवेदी नेपाली साहित्यका विविध विधामा
साधनारत व्यक्तित्व हुन भन्ने क्राको उल्लेख गरिएको छ । सुवेदीको व्यक्तित्व र कृतित्वका
बारेमा चर्चा गरिएका त्यस्ता केही विवरणात्मक सन्दर्भहरू यहाँ प्रस्तुत गरिएका छन्‌:

रमेश खडका (२०४०)ले ती फूलहरू खै ?कविता सङ्ग्रहमा सापेक्ष साहित्यिक
कलम शीर्षकको भूमिका लेखेका छन्‌ । उक्त भूमिकमा विष्ण्‌ सुवेदीको व्यक्तित्व र
कृतित्वको चर्चा गरेका छन्‌ । यसमा सुवेदीको सामान्य जीवनी मात्र दिई उनको कवित्वको
बारेमा चर्चा गरेका छन्‌ । उनका अनुसार कविले आफ्नो जीवनमा घटेका घटना, देशका
घटना, सहिदको वलिदान, समाजका विकृति/विसङ्गतिलाई ढाकछोप नगरिकन काव्यात्मक
रूपले चित्रण गरेका छन्‌ ।

सुधा त्रिपाठी (२०६२)ले विधवा भाउजूहरूको देश कविता सङ्ग्रहको शुभेच्छाका
केही शब्दहरू शीर्षकको भूमिकामा विष्णु सुवेदीको जीवनी,व्यक्तित्व र कृतित्वको सामान्य

२
चर्चा गरेकी छन्‌ । भूमिका लेखनको सन्दर्भमा एउटा भाईले एउटी दिदीसँग अंशको दाबी
गरेको भन्दै खुसी व्यक्त गरेकी छन्‌ । कविले आफ्ना कवितामा देशले भोगेको यथार्थको
चित्रण साथै नेपाली नारीको जीवन भोगाइलाई विषयवस्तु बनाएको चर्चा गरेकी छन्‌ ।

समर्पण श्रृजना (२०६२)ले नव सङ्केत साप्ताहिक पत्रिकामा नेपालीको कारुणिक
पीडाहरूको ऐना विधुवा भाउजूहरूको देश शीर्षक लेख लेखेकी छन्‌ । उनले विधुवा
भाउजूहरूको देश कवितासङ्ग्रह मार्मिक व्यथा, शरणार्थी जीवनका पीडाजन्य भोगाइ, वर्गीय
द्वन्द्वका पक्षधरका रूपमा उभिएको चर्चा गरेकी छन्‌ ।

चिरञ्जीवी मास्के (२०६२) ले सौगात समाचार पत्रिकामा सत्य यथार्थ शीर्षकको
लेख लेखेका छन्‌ । उनका अनुसार विधवा भाउजूहरूको देश कविता सङ्ग्रह वर्तमान
यथार्थप्रतिको तिखो प्रहार हो भन्ने अभिमत प्रकट गरेका छन्‌ ।

श्रीओम रोदन (२०६२) ले मधुपर्क पत्रिकामा वर्तमानको पीडा झल्काउने कविताहरु
शीर्षकको समीक्षात्मक लेख लेखेका छन्‌ । यसमा उनले विधवा भाउजूहरूको देश कविता
सङ्ग्रहले नारी हक र अधिकारलाई महत्व दिएको छ भन्ने विचार व्यक्त गरेका
छ्न ले कर कवि ० कै ०
[। साथै उनले कवि निम्न वर्गीय पक्षधरका रूपमा उभिएको उल्लेख गरेका छन्‌ ।

छविरमण सिलवाल (२०६२) ले जनप्रहार साप्ताहिक पत्रिकामा विधवा भाउजूहरूको
देशमा केही क्षण शीर्षकको लेख लेखेका छन्‌ । उनका अनुसार देशको वर्तमान पीडालाई
कविले नजिकबाट नियालेको, मान्छे मार्ने उद्योग फस्टाएको, गाउँहरु त्रसित भएको, युवा
शक्तिमा ह्वास हुने क्रम बढिरहेको आदि समसामयिक समस्याको यसमा चित्रण भएको
उल्लेख गरेका छन्‌ ।

श्रीबाबु कार्की 'उदास' (२०६२) ले साझा विचार साप्ताहिक पत्रिकामा कवि विष्णु
सुवेदीका कविता केलाउँदा शीर्षकको लेख लेखेका छन्‌ । उनले विधवा भाउजूहरूको देशमा
सङ्ग्रुहित ३२ कविता बत्तिसै लक्षणले युक्त छन्‌ भन्दै कृतिको सबल पक्षको चर्चा गरेका
छन्‌ ।

३
लक्ष्मी बस्नेत (२०६२) ले रोडम्याप साप्ताहिक पत्रिकामा विधवा भाउजूहरूको पीडा
कवितामा छताल्लुल्ल शीर्षकको लेख लेखेकी छन्‌ । उनले यस सङ्ग्रहभित्रका कविताहरुले
देशको वर्तमान अवस्थालाई छर्लङ्ग पार्न सफल रहेको चर्चा गरेकी छन्‌ ।

शेरबहादुर भुजेल (२०६२) ले कालिञ्चोक सन्देश पत्रिकामा विधवा भाउजूहरूको
देश शीर्षकको लेख लेखेका छन्‌ । उनका अनुसार कविले विविध भावना र भोगाइलाई
कविताको विषयवस्तु बनाएका छन्‌ । उनले यस कविता सङग्रहले परम्पराप्रति तिखो प्रहार
गर्दै प्रगतिशील धारा पछ्याउन समेत सफल भएको उल्लेख गरेका छन्‌ । उनका अनुसार
कविले आफ्ना कवितामा वेथितिका विरुद्धमा चोटिलो आवाज बुलन्द पारेका छन्‌ ।

विशालकुमार भण्डारी (२०६२) ले सौर्य साप्ताहिक पत्रिकामा विधवा भाउजूहरूको
देशभित्र घोत्लिदा शीर्षकको लेख लेखेका छन्‌ । उनले यस समीक्षात्मक लेखमा यस
कवितासङ्ग्रहले समग्र देशको राजनैतिक विकृति, नेपाली समाजमा द्वन्द्वले पारेको असर,
गाउँ बस्तीहरूको पीडा, विधवा भाउजू अनि छोरा गुमाएका आमाहरूको रोदनलाई मार्मिक
तबरबाट उजिल्याएको चर्चा गरेका छन्‌ ।

श्यामल (२०६४)ले सपनामाथि उभिएर कविता सङ्ग्रहमा कवितामा इतिहासको
रन्को शीर्षकको भूमिका लेखेका छन्‌ । उक्त भूमिकामा कवि विष्ण्‌ सुवेदीलाई सरलताका
पक्षधरका रूपमा चर्चा गरेका छन्‌ । उनले समसामयिक, जटिल विषयवस्तुलाई सरल भाषा
शैलीका साथ प्रस्तुत गर्न सक्नु सुवेदीको सबल पक्षका रूपमा मूल्याङ्कन गरेका छन्‌ ।

विवश वस्ती (२०६४)ले सपनामाथि उभिएर कविता सङ्ग्रहको अन्तिम बाहिरी
पृष्ठमा टिप्पणी गरेका छन्‌ । उनले यस सङ्ग्रहभित्रका अधिकांश कविता सङ्घर्षशील
आम /जनता र उसका सामाजिक दयित्वबोधको उच्च दस्तावेज बन्न पुगेको उल्लेख गरेका
छन्‌ ।

सरिता शिवाकोटी(२०६४) ले नेपाल समाचारपत्र अन्तर्गत सौगातमा तन्नेरी सपना
शीर्षकमा सपनामाथि उभिएर कविता सङ्ग्रहको चर्चा गरेकी छन्‌ । उनका अनुसार तिन
कवि भोजराज न्यौपाने,चिरञ्जिवी मास्के र विष्णु सुवेदी को संयुक्त सङ्ग्रह निकाल्ने सपना
सपनामाथि उभिएर कविता सङ्ग्रहको प्रकाशन पश्चात पूरा भएको अभिमत प्रकट छ।

॥:1
